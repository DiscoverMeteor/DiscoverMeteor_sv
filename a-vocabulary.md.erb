---
title: Meteor Vokabulär
slug: meteor-vocabulary
date: 0014/01/02
number: 14.5
sidebar: true
contents: Granska några vanliga Meteor termer.
paragraphs: 24
---

I den här boken kommer du stöta på dessa nya ord och begrepp som används i olika sammanhang i Meteor.

#### Client

När vi talar om en klient (client), så syftar vi på kod som körs i användarens *webbläsare*, oavsett om det är en traditionell webbläsare såsom Firefox eller Safari, eller något så komplext som en UIWebView i en "native" iPhone applikation.

#### Collection

En Meteor-kollektion (collection) är datalagringen som automatiskt synkroniseras mellan klienten och servern. En kollektion har ett namn (som t.ex. `posts`), och finns normalt både hos klienten och servern. Även fast de beter sig olika, har de ett gemensamt API baserat på Mongos API.

#### Beräkning

En beräkning (computation) är ett block av kod som körs varje gång någon av de reaktiva datakällorna som den har ett beroende av, förändras. Om du har en reaktiv datakälla (som t.ex. en sessions-variabel) och vill reagera reaktivt på den, kommer du behöva sätta upp en beräkning för den.

#### Cursor

En cursor är resultatet av körningen av en sökfråga till en Mongo Kollektion. På klientens sida är en cursor inte bara en array med resultatet, utan ett *reaktivt* objekt som kan observeras när objekt i den relevanta kollektionen blir tillagda, borttagna och uppdaterade.

#### DDP

DDP är Meteors Distribuerade Dataprotokoll, alltså det trådade protokoll som används för att synkronisera kollektioner och som som tar metodanrop. DDP är avsett som ett generiskt protokoll, som tar plats istället för HTTP för realtidsapplikationer som är datatunga.

#### Deps

Deps är Meteors reaktiva system. Deps används bakom scenen för att hålla HTML automatiskt i synk med den underliggande datamodellen.

#### Dokument

Mongo är en dokument-baserad datalagring, där objekten som kommer från en kollektion kallas "dokument". De är rena JavaScript-objekt (fast de kan inte innehålla funktioner) med ett speciellt fält, nämligen `_id`, som Meteor använder för att hålla reda på övriga fält i dokumentet över DDP.

#### Helpers

När ett template behöver rendera något som är mer komplext än ett dokuments fält kan det anropa en hjälpfunktion (en "helper"). Funktionen används för att hjälpa renderingen av mallen.

#### Latency Compensation

Latency Compensation är en teknik som används för att tillåta simulering av metodanrop på klienten, för att undvika lagg medan man väntar på att servern ska svara.

#### Metod

En Meteor-metod är ett fjärrprocedursanrop från en klient till en server, med viss speciell logik för att hålla reda på kollektioners förändringar och tillåta latency compensation.

#### MiniMongo

Klientsidans kollektion är en datalagring i minnet som erbjuder ett Mongo-liknande API. Det bibliotek som stödjer detta beteende kallas "MiniMongo" och indikerar att det är en mindre version av Mongo som körs helt i minnet.

#### Paket

Ett Meteor-paket (package) kan bestå av JavaScript-kod som körs på servern, JavaScript-kod som körs på klienten, instruktioner för hur man ska omvandla resurser (t.ex. SASS till CSS) samt resurser som ska bearbetas.<br/>
Ett paket är som ett överladdat bibliotek. Meteor kommer med en omfattande uppsättning av grundläggande paket, och det finns också [Atmosphere](http://atmosphere.meteor.com), som är en samling av alla tredjeparts-paket som bidragits av communityt.

#### Publicering

En publicering (publication) är en namngiven samling av data som är anpassad för varje användare som prenumererar på den. Publiceringar sätts upp på servern.

#### Server

Meteor-servern är en HTTP- och en DDP-server som körs via node.js. Den består av alla Meteor bibliotek och JavaScript som du skapat på serversidan. När du startar din Meteor-server ansluter den till en Mongo-databas (som startar automatiskt).

#### Session

En session i Meteor refererar till klientsidans reaktiva datakälla som används av din applikation för att hålla reda på tillstånd som användaren står vid.

#### Prenumeration

En prenumeration (subscription) är en anslutning till en publicering för en specifik klient. Prenumerationen är kod som körs i webbläsaren som kommunicerar med servern och håller data synkroniserat.

#### Template

En template är en metod som genererar HTML i JavaScript. Som standard stödjer Meteor Spacebars, ett logiklöst mall-system. Det finns planer att stödja fler i framtiden.

#### Template Data Context

När en template renderas, refererar den till ett JavaScript-objekt som innehåller specifik data för just denna rendering. Vanligtvis så är sådana objekt helt vanliga, gamla JavaScript-objekt (POJOs), vilka ofta är dokument från en kollektion, men kan även vara mer komplicerade och ha funktioner med sig.
